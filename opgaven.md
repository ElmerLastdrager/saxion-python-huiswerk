Uitwerkingen
---

(Voorbeeld)antwoorden kun je vinden op [de antwoordpagina](uitwerkingen.html) en uitleg over de theorie kun je vinden op de [uitlegpagina](index.html).

# Huiswerkopgaven
## Opgave 1
Maak een (1) programma dat voldoet aan de volgende eisen:

1. Vraag invoer van de gebruiker: zijn/haar naam en zijn/haar leeftijd.
1. Zet deze invoer vervolgens op het scherm.
1. Wanneer de leeftijd niet kan kloppen (kleiner dan 0, of groter dan 100), geef je een foutmelding.
1. Wanneer de leeftijd goed is en wanneer de gebruiker minderjarig is, zet je een melding hiervan op het scherm.

Let op: bij een foute leeftijd, doe je geen check of iemand minderjarig is. Er mag dus verder geen uitvoer meer op het scherm komen.

Voordat je naar het antwoord kijkt, test je programma met een willekeurige naam en de volgende leeftijden: -10, 0, 10, 17, 18, 19, 80, 100, 101.

## Opgave 2
1. Vraag de gebruiker om 10 getallen tussen de 0 en 100 (0 en 100 zelf mogen ook). Zet de getallen in een lijst, als getal.
1. Als de gebruiker een getal invoert dat kleiner is dan 0, of groter dan 100, dan geeft het programma een foutmelding.
1. Er moeten altijd 10 getallen in de lijst staan, zelfs als de gebruiker foute invoer heeft gegeven.
1. Zet de lijst op het scherm, ter controle.
1. Bereken het gemiddelde van de lijst. Print het gemiddelde van de lijst.

## Opgave 3:
Deze opgave is groter: je bent manager van een supermarkt.
Soms komen mensen met een groep bij de kassa om alcoholische dranken te kopen.
Dit mag alleen als de koper meerderjarig is.
Als mensen met een groep bij de kassa komen, moet van iedereen de leeftijd gecontroleerd worden.
Dit is lastig en kost tijd, dus maak je een computerprogramma om dit te doen.

### Deel A: controle
1. Je programma vraagt aan de kassamedewerker hoeveel mensen in de groep zitten.
1. Natuurlijk moet een groep uit tenminste 1 persoon bestaan, dus hier controleer je op.
1. Het programma vraagt voor iedereen uit de groep de leeftijd en slaat dit op in een lijst. Iemand kan niet jonger dan 0 zijn.
1. Wanneer de lijst compleet is, berekent je programma of er een minderjarige in de groep zit. Zo ja: zet op het scherm dat de alcohol niet gekocht mag worden. Als iedereen meerderjarig is, zet je op het scherm dat ze mogen betalen.

### Deel B: biertjes
Dit deel is een uitbreiding op deel A. Je gaat verder met deel A, maar je moet de code misschien wel aanpassen.
De uitbreiding is als volgt: het blijkt dat de groep alleen bier wil kopen. Ze kopen kratjes bier met 24 flesjes per krat.
Voor elk krat moeten ze 15 euro betalen.

1. Wanneer iedereen meerderjarig is (zie deel A), moet de kassamedewerker invoeren hoeveel kratjes ze bij zich hebben. Vraag om deze invoer.
1. Negatieve kratjes bier bestaan niet, het aantal moet dus groter dan 0 zijn. 
1. Zet op het scherm wat de prijs is die ze moeten betalen
1. Zet ook op het scherm hoeveel flesjes bier per persoon de groep heeft gekocht. Dit moet een geheel getal zijn (1.2 flesjes kun je niet drinken).
1. Als iedereen evenveel drinkt, hoeveel flesjes bier hou je dan over? Zet dit op het scherm.




